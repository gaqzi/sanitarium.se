---
archived: true
author: björn
comments: true
date: 2009-09-02 19:55:45+00:00
layout: post
slug: att-plantera-ren-luft
title: Att plantera ren luft
wordpress_id: 7
categories:
- Svenska inlägg
tags:
- ted
---

Jag såg ett [TED](http://www.ted.com/pages/view/id/5) talk som heter [How to grow fresh air](http://www.ted.com/talks/kamal_meattle_on_how_to_grow_your_own_fresh_air.html) och blev genast intresserad hur mycket jag skulle bli påverkad av att skaffa lite växter till min lägenhet. Jag har tidigare låtit bli att skaffa några eftersom jag inte sett någon poäng att ha blommor bara för att de är fina eftersom jag glömmer bort dem — följdaktligen blir de fula. ;)

Funderade lite och kom fram till att jag alltid sovit väldigt tungt i mitt rum eller i min lägenhet. Kanske det ligger något i att jag inte har några växter och därför får lite väl hög koldioxidhalt i rummet på natten? Av någon anledning vet jag ju från erfarenhet att jag aldrig är så trött som jag kan vara när jag suttit inne hela dagen.

Så jag gav mej iväg till [Plantagen](http://plantagen.se/) och köpte tre stycken [Svärmorstunga](http://plantagen.se/-/innevaxter/grona-vaxter/Sansevieria-trifasciata/). Enligt Kamal Meattle är det en sovrumsblomma eftersom den tillverkar syre på natten, genom en process som heter [Crassulacean acid metabolism](http://en.wikipedia.org/wiki/Crassulacean_acid_metabolism). Nu så är ju tre stycken långt ifrån så många som han föreslår, och speciellt storleksmässigt mycket mindre, men jag tänkte att jag testar med tre så länge. Får se om det ger någon effekt och längre fram får jag ta och införskaffa lite fler blommor att ha i de andra rummen med.

Men att ha blommor har fått en helt annan dimension när det har en positiv effekt, nu ska det minsann bli bra luft i min lägenhet!


![En svärmorstunga som står i mitt sovrumsfönster — är i behov av riktiga krukor — det kommer ju rasa i golvet när som helst!](http://sanitarium.se/files/uploads/2009/09/thumb_planta.png)
